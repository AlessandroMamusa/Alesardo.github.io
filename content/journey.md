Title: Ho finalmente giocato Journey!
Date: 2022-12-09 23:35
Category: Videogames
Tags: Journey, Thatgamecompany, Abzû, indie, art, Steam-Deck
Slug: journey
Authors: Alessandro Mamusa
Summary: Dieci anni dopo l'uscita del capolavoro "Journey" mi sono finalmente deciso a giocarlo.

Nell'ormai lontano 2012 usciva per la ps3 un giochino chiamato Journey.
![Alt Text]({static}/images/Journey_Title_Poster.png#center)
Sebbene non ricordi come ne venni a conoscenza e quali fossero le circostanze, ho un chiaro ricordo di essermene innamorato all'istante, senza andare a guardare trailer, o video di gameplay. Qualcosa dentro mi si era acceso e da allora ho sempre avuto il desiderio di vivere quell'esperienza che è giocare a Journey.

Non possedendo una ps3 però questo desiderio non si realizzò mai...o meglio, per un bel po' di anni.

Nel 2017 feci il grande passo di investire un mezzo stipendio in un computer decente e ricominciai a dedicare un po' ai videogiochi, dopo essermi levato l'amaro di bocca finalmente finendo Beyond good and evil (a cui magari dedicherò un'altro articolo) iniziai la ricerca del prossimo gioco in cui tuffarmi, e trovai velocemente la piscina perfetta, [Abzû](https://en.wikipedia.org/wiki/Abz%C3%BB). Da subito intuii che dietro lo sviluppo di questo spettacolare gioco si celavano gli autori di ourney (che allora ancora non era stato rilasciato su pc) e senza pensarci mezzo secondo mi ci tuffai alla grande.

Pessimi giochi di parole a parte fu un'esperienza bellissima, seppure non ho mai fatto immersioni, sono cresciuto al mare e mi piace pensare al nuoto subacqueo liberatorio, proprio come volare, ma al contrario del fluttuare nell'aere, nuotare sott'acqua non ha quel problemino del cadere nel vuoto e schiantarsi a terra. Ecco Abzû con i suoi scenari la sua musica mi ha permesso di riprovare quelle sensazioni che solo un'immersione ti può far provare, e oltre a riaccendere il mio attaccamento all'acqua riaccese anche il desiderio di mettermi in viaggio nel deserto promesso di Journey.

Fast forward a cinque anni dopo, Journey è stato rilasciato su steam nel 2019 e da li è rimasto parcheggiato nella mia steam library fino a qualche giorno fa. Grazie alla Steam-Deck ho rirpreso a consumare la lunga lista di giochi comprati e mai lanciati e finalmente ho lanciato Journey.

Com'è stato? Travolgente, la musica e gli effetti sonori del vento e dello scorrere della sabbia mi hanno fatto sentire subito a casa, e l'idea di ritrovarmi in un deserto sconosciuto e gettarmi all'esplorazione di antiche rovine mi ha subito fatto immergere nell'ambientazione. Aggiungici meccaniche molto semplici e gli incontri casuali senza la possibilità di comunicare se non con il richiamo melodico utilizzato anche per interagire con l'ambiente beh, mi ha fatto dimenticare del tempo.

Se siete alla ricerca di una storia da vivere e vi incuriosisce l'idea di attraversare il deserto o di poter volare (e si lo so che prima sono stato duro nei confronti del volo, ma quando sotto di te c'è della morbida e soffice sabbia posso sorvolare :) ). State attenti però che il tempo volerà e in un batter d'occiho vedrete i titoli di coda!
