Title: Propositi per il 2023
Date: 2023-01-08 14:35
Category: Stream of consciousness
Tags: 2023, new year resolutions
Slug: 2023-resolutions
Authors: Alessandro Mamusa
Summary: Cosa bolle in pentola per questo 2023, una lista di quello che mi piacerebbe portare a temrine in quest anno.

It's that time of the year! No non natale, quello è passato da un po', parliamo dei buoni propositi per l'anno nuovo!!
Non avendolo mai fatto in trentauquattro anni (ahh la giovinezza), andrò a braccio.

Per fare un recap degli ultimi anni, sono stati alquanto caotici, confusionari, nel senso che son successe tante cose ma perlappunto sono successe, capitato. Nello specifico gli ultimi due anni sono per lo più passati...passati e basta. Essere su una barca senza timone in un mare in tempesta non è stato piacevole e non ho intenzione di rifarlo, è quindi tempo di cambiare. E quale occasione migliore dell'inizio dell'anno?

La prima cosa che inizia con questo articolo è **pianificare**. Voglio scrivere due articoli al mese sul blog. All'inizio senza particolari restrizioni, ma con l'obbiettivo, dopo l'estate o verso fine anno, di buttare giù una sorta di piano editoriale e dare un qualche tipo di forma al blog.

Voglio sviluppare e rilasciare il mio primo gioco. Ne ho iniziati alcuni e poi per mancanza di scadenze/nuovi hobby sono rimasti a prendere polvere nell'hard disk. Lo svilupperò in Python (probabilmente usando Pygame o Pyxel) lo farò testare a qualche amico e infine lo rilascerò su itch.io. Tra le idee che ho già in cantiere rispolvererò il clone di [Gorillas](<https://en.wikipedia.org/wiki/Gorillas_(video_game)>)

Voglio ampliare le mie basi di Python. Sono svariati anni che ci lavoro e ho imparato tantissimo, ma lavorandoci non ho mai avuto occasioni specifiche per sviscerare il linguaggio. Per fare ciò mi prenderò una o due ore a settimana per spulciare la documentazione a caccia di qualcosa di inteerssante e ci farò degli snippettini di codice per sperimentare, un'altra fonte che sfrutterò sarà Python Cookbook che ha di per se degli snippet interessanti. Questo sarà particolarmente interessante da fare non solo per l'ovvio ritorno applicabile nel lavoro ma anche perchè mi fornirà materiale per il blog e mi darà una spinta per fare lo speaker.

Voglio leggere di più. Negli ultimi due anni ho letto solamente durante le ferie estive e mi è rimasto a metà "Oceano Mare", sono sempre stato affascinato da Baricco e finalmente mi son deciso a leggere uno dei suoi libri. Con l'arrivo della steam deck ho deviato tutto il tempo libero al gaming e la lettura è passata in secondo piano. Ritornando sull'obbiettivo ho in coda parecchi libri che mi aspettano, "The nature of code" è il primo in quanto incastrabile con i precedenti obbiettivi di coding, "Masters of Doom" rientra sempre nella sfera di game dev / programmazione, ovviamente "Oceano Mare" da finire e l'ultimo che metterei in lista "Zen e tiro con l'arco".

Voglio partecipare a un torneo di tiro con l'arco. Tra Ottobre e Novembre mi sono iscritto a un corso di tiro con l'arco e da allora spero ogni fine settimana nel bel tempo in modo da poter salire al campo nel bosco e andare a tirare alle sagome. La compangia a cui mi sono iscritto ha un percorso molto bello in montagna, un vero percorso con tanto di ponticello sul ruscello. Ogni volta che vado lassù è un bagno nella natura, con la ciliegina sulla torta che è l'incoccare e sentire il toc quando la freccia si pianata nella sagoma. Detto questo per partecipare a un torneo ho bisogno di allenarmi un minimo, l'obbiettivo è di andare almeno due volte al mese.

Voglio realizzare una sciarpa per mia figlia e per la mia compagna. Da quando è nata mia figlia due anni fa ho deciso che le avrei fatto un pupazzetto all'uncinetto, un modo per dedicarle del tempo e realizzare ualcosa che (spero) si porti dietro negli anni e diventi un bel ricordo. Per questo natale ho finito una rana che le ho impacchettato e regalato, tuttavia mi è rimasta una scorta di gomitoli di lana importante (quando son partito a fare acquisti mi son lasciato prendere la mano) e ora li voglio usare e voglio anche allargare le mie abilità oltre gli amigurumi.

Per fare un piccolo riassunto, abbiamo tanto tempo con il pitone, altrettanto in compagnia di un buon libro e lo svago all'aria aperta e a casa arrotolato nei gomitoli di lana. Sembra proprio un anno interessante!
